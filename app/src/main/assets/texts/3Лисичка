     Поширена по всій Україні. Росте у хвойних і листяних лісах у липні — листопаді, віддає перевагу злегка зволоженим, добре освітленим, не дуже моховитим та зі слабким трав'янистим покривом місцям.
  Зростає найчастіше сім'ями, рідко — одинично. У борах і субборах масово плодоносить у дощову погоду.
  Грибниця їх дуже гарно розвивається під деревами у лісі, майже не має цих грибів на галявинах і особливо у тих місцях, де слабко сформований трав’яний покрив.
     Добрий їстівний гриб. Вживається свіжим, маринованим, солоним і сушеним. Має специфічний смак і аромат. Приємний, смачний гриб третьої категорії, але засвоюється важко. Містить вітаміни В2, С та ін. За вмістом каротину перевершує всі відомі гриби.
   Лікувальні властивості

   Ці гриби мають цінний вітамінно-мінеральний склад, більш того в спорах і м'якоті лисичок знаходиться велика кількість хіноманнозу - натурального  полісахариду, який вбиває паразитів, тому лисички ніколи не бувають червиві, і як лікарський засіб, позбавляють від глистових інвазій в кишечнику.

   М'якоть лисичок насичена вітамінами групи В, бета-каротином (який має характерний жовтий відтінок і надає в цілому забарвлення лисичкам), вітаміном D, РР, з мікроелементів, в лисичках присутні солі міді і цинку. Цінним компонентом цих грибів є амінокислоти, які задовольняють  потребу організму в білку.

   Також як і інші джерела каротину (наприклад, морква, хурма), лисички найсприятливішим чином впливають на зір, на стан слизової оболонки ока і здатні позбавляти від «курячої сліпоти». Крім цього, користь вітаміну А (у який в організмі перетворюється бета-каротин) сприяє поліпшенню стану шкіри і волосся, виступає в ролі стимулятора для імунітету.

   Регулярне  вживання лисичок дозволить вивести солі важких металів і радіонукліди з організму. Крім цього, за допомогою цих грибів можна позбутися практично всіх видів паразитів. Високий вміст полісахариду хіноманнозу, яка не є токсином, а просто блокує нервові рецептори гельмінтів, обволікає і розчиняє їх яйця, сприяє очищенню кишечника і тварин і людини від черв'яків-паразитів, абсолютно не впливаючи на організм.

   Варто відзначити, що цей полісахарид  руйнується при температурі вище 60 градусів і від дії кухонної солі. Тому щоб отримати користь від лисичок, потрібно використовувати сушені гриби або настоянку з свіжих грибів.
